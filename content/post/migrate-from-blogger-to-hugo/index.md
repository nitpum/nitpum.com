---
title: "ย้ายบล็อกจาก Blogger ไป Hugo"
date: 2021-10-02T22:01:40+07:00
draft: true
---

## ทำไมถึงย้าย?

บล็อกเดิมที่ใช้อยู่ตั้งแต่เปิดมาก็ใช้ [Blogger](https://www.blogger.com) มาโดยตลอดไม่เคยย้ายออกไปที่ไหนเลย ด้วยความที่ว่ามันใช้ได้ฟรี + ปรับแต่งได้เลยเลือกใช้ตัวนี้มาตั้งแต่ตอนนั้น 

ปัญหาคือธีมที่ Blogger ให้มามันไม่ค่อยถูกใจเท่าไรแม้จะปรับแต่งได้แต่ก็มีตัวเลือกให้น้อย ดีหน่อยตรงที่ตัว Blogger เองยังอนุญาตให้อัพธีมที่ทำขึ้นเองได้ เขียนธีมเป็นไฟล์ XML แล้วอัพเข้าไป ข้อเสียคือธีมที่ทำขึ้นมาสามารถอัพได้เพียงไฟล์เดียวเท่านั้น หรือก็คือถ้าเราอยากให้แต่ละหน้าแสดงผลไม่เหมือนกันเราต้องเขียนทั้งหมด (HTML และ CSS) ใส่ไว้ในไฟล์ XML เพียงไฟล์เดียว แล้วเขียนเงื่อนไขมาครอบกำหนดการแสดงผลเอา ทำให้เวลาจะแก้ไขปรับแต่งอะไรยากมาก วิธีเขียนเงื่อนไขก็เป็น syntax พิเศษของ Blogger เองพวก Text editor เลยไม่มี syntax highlight ให้ 

นอกจากนี้แม้ว่าเราจะสามารถกำหนดได้ว่าให้หน้านั้นมี HTML, CSS หรือ JS อะไรบ้าง สุดท้ายก็จะโดน Blogger เพิ่ม CSS และ JavaScript อื่นๆ เข้าไปทำให้หน้าเว็บโหลดช้าขึ้นโดยที่เราทำอะไรส่วนนั้นไม่ได้เลย

อีกเรื่องหนึ่งเลยก็คือเราขาดความเป็นเจ้าของ ถึงแม้จะบอกว่าเนื้อหาทั้งหมดเราเป็นคนเขียนก็จริงแต่ว่าตอนนี้เราฝากเนื้อหาเราไว้กับคนอื่นอยู่ ไม่ว่าจะเจ้าไหน Blogger, Medium, Tumblr, Facebook และอื่นๆ ก็ล้วนแล้วแต่เป็นแพลตฟอร์มให้บริการที่เราไม่ได้เป็นเจ้าของ เราควบคุมอะไรแพลตฟอร์มไม่ได้เลย แพลตฟอร์มเหล่านี้เป็นคนตัดสินใจว่าจะเพิ่มหรือลดอะไร	 อย่างที่ Facebook Page โดนลด Reach ลง หรือถ้าเกิดวันหนึ่ง Medium ตัดสินใจให้มีป็อบอัพโฆษาในเว็บ เราก็ทำอะไรไม่ได้

นั้นเลยเป็นที่มาว่าทำไมถึงอยากย้ายบล็อกออกจาก Blogger ไปไว้ที่อื่นที่ ที่ๆ ผมเป็นเจ้าของแพลตฟอร์มเอง และควบคุมได้ทั้งหมด

## Self-Hosted CMS

ถ้าไม่ฝากบล็อกไว้กับแพลตฟอร์มออนไลน์หลายคนคงนึกถึงการโฮสต์บล็อกเอง และพอพูดถึงการโฮสต์บล็อกเองหลายคนคงนึกถึง WordPress ไม่ก็ Ghost สอง CMS ยอดนิยมสำหรับทำบล็อก 

ทุก ๆ ครั้งที่มีคนเข้าเว็บไซต์ CMS เหล่านี้ก็จะไปดึงข้อมูลจาก Database เอามาประมวลผลและเรนเดอร์ออกมาเป็นเว็บไซต์ที่สวยงามให้เรา

การที่เราจะโฮสต์บล็อกเราแบบนี้จำเป็นที่จะต้องมี Database สำหรับเก็บข้อมูล และเซิฟเวอร์สำหรับใช้ในการประมวลผล ทำให้มีค่าจ่ายที่แม้ไม่ได้สูงแต่สำหรับบล็อกส่วนตัวที่ไม่ค่อยได้มีการอัพเดทเท่าไรก็ดูจะไม่ค่อยคุ้มเท่าไร

## Static Site Generator

เราจะคอยเรนเดอร์หน้าเว็บไซต์ทุกครั้งที่มีคนเข้าทำไมในเมื่อเนื้อหาก็เหมือนเดิม นานๆ ทีจะเปลี่ยนที Static Site Generator หรือ SSG จึงเกิดมาเพื่อแก้ปัญหานี้



Static Site Generator หรือ SSG คือแทนที่เราจะอัพเนื้อหาบล็อกเราไปฝากที่แพลตฟอร์มต่างๆ เราก็เซฟเป็นไฟล์แทน แล้วเดี๋ยวตัว SSG มันจะไปอ่านไฟล์ที่เราเซฟไว้แล้วเอาไปเจนออกมาเป็นไฟล์ HTML ทุกหน้าของเว็บไซต์เรา สามารถเอาไปอัพขึ้นที่เซิฟเวอร์ตัวไหนก็ได้ในโลกที่ฝาก HTML ได้ หรือจะเอาไปฝาก CDN ก็ได้ ไม่ต้องพึ่งฐานข้อมูลหรือต้องใช้เซิฟเวอร์ประมวลผลอะไร

## SSG + Git

อย่างที่บอกไปว่า SSG นั้น

ตอนนั้นไปเจอ [Github Page](https://pages.github.com/) เข้า ได้เห็นว่าจริงๆ แล้วเว็บไซต์เราถ้าไม่ได้ทำพวก Dynanmic Content ก็เซฟเป็นไฟล์อัพเข้า Git แล้วให้ SSG เจนให้เราก็ได้เว็บไซต์แล้ว ไม่ต้องไปใช้แพลตฟอร์มเจ้าไหนเราก็มีบล็อกได้ ไม่ต้องไปเจ้าเซิฟเวอร์แรงๆ ด้วยขอแค่ฝาก static file ได้ก็พอแล้ว และพอเก็บไว้ใน Git เราก็ไม่ต้องกลัวด้วยว่าถ้าเซิฟปิดไป

### Jekyll 

พอดีช่วงที่อยากจะย้ายบล็อกผมได้ไปรู้จัก [Jekyll](https://jekyllrb.com/) จาก  พอดี แต่ว่าไม่ได้ใช้เนื่องจากตัว Jekyll นั้นค่อนข้างช้า + มันเขียนด้วยภาษา Ruby ซึ่งผมไม่ได้ใช้เลยและก็ไม่อยากลงอะไรเพิ่มให้หนักเครื่องด้วย แต่นั้นก็ทำให้ผมได้รู้จัก SSG และก็ได้เริ่มศึกษาดูว่ามี SSG ตัวอื่นอีกไหม

### Hexo



## เริ่มย้ายเนื้อหา



## Tools

https://github.com/palaniraja/blog2md