---
title: วิธีอัด Replay LoL ด้วย SkinSpotLights Replay
languageCode: th
date: 2015-11-21T17:00:00.000
aliases: [/2015/11/replay-lol-skinspotlights-1.html]
tags:
  - game
  - how-to
  - league-of-legends
  - lol
---

{{< update >}}
ปัจจุบันตัวเกมสามารถอัดรีเพลย์ได้เองแล้ว ผู้พัฒนาโปรแกรม SkinSpotLight จึงหยุดอัพเดทตัวโปรแกรมและแนะนำให้อัดรีเพลย์ผ่านตัวเกมแทน
{{< /update >}}

หลายคนที่เล่นเกม League of Legends คงจะเคยเจอช็อดสำคัญต่างๆไม่ว่าจะเป็น ได้แต้ม Pentakill ช็อตเฟว ช็อตตลกๆ ของเพื่อน และอยากเก็บเอาไว้ดูทีหลัง แต่เกม League of Legends นั้นไม่ได้มีตัวอีดรีเพลย์ให้อัตโนมัติ บางครั้งเราจำเป็นต้องเปิดโปรแกรมอัดวิดีโอหน้าจอเพื่ออัดเหตการณ์เหล่านั้นไว้ ซึ่งต้องแลกมากับการที่เครื่องเราต้องถูกใช้งานอย่างหนัก

ในบทความนี้ผมจะมาพูดถึงถ่ายรีเพลย์ (Replay) ในเกม League of Legends หรือ LoL ด้วยการใช้งานโปรแกรม SkinSpotLights กันนะครับ

## ข้อดีของการอัดรีเพลย์ด้วย SkinSpotLight

- ไม่กินสเปคคอมมาก
- ใช้งานง่าย
- สามารถดูและสำรวจแผนที่ได้ทั้งหมด
- กดดูย้อนหลังหรือหยุดดูช็อดต่างๆได้
- ดู Replay ในโหมดผู้ชม (เหมือนเราดูเพื่อนเล่นอยู่)

## การติดตั้ง

1. กดเข้าไปโหลดโปรแกรมตามลิงค์ http://www.skinspotlights.com/p/skinspotlights-replays.html เมื่อกดเข้าไปในลิงค์ ให้เลื่อนลงมาข้างล่างจะเจอลิงค์ดาวน์โหลดโปรแกรมเวอร์ชั่นต่างๆ

![How to download](images/01-download-link.gif)

2. กดเลือกโหลดเวอร์ชั่นใหม่ ดู Patch ให้ตรงกับเกมของเราด้วยนะครับ

3. หลังจากโหลดมาแล้วเราจะได้ไฟลล์ .zip ของโปรแกรมมา

4. แตกไฟลล์ออกมากเราจะได้ไฟลล์โปรแกรมเป็น .exe ครับและไม่จำเป็นต้องลงโปรแกรม

## การตั้งค่า

เพื่อให้การใช้งานโปรแกรมเป็นไปอย่างราบรื่นและไม่มีปัญหาในการอัดรีเพลย์ เราจึงจำเป็นต้องตั้งค่าตัวโปรแกรมเพื่อความถูกต้องสมบูรณ์
หากไม่ทำการตั้งค่าบางครั้งรีเพลย์จะอัดไม่ติดนะครับ

1. คลิกขวาที่โปรแกรม

2. กด Properties

![Right click to properties](images/raw-04.jpg)

3. กดไปที่แท็บ Compatibillity
   ต่อด้วยติ๊กถูกที่ช่อง Run the program as an adminstrator
   แล้วกด OK

![Run as a adminstrator](images/set-adminstrator.gif)

4. เมื่อเรากดเข้าโปรแกรมจะมีให้ยืนยัน Adminstrator กด Yes ไปเลยครับ
5. ไปที่แท็บ Options และตั้งค่าโดยมีรายละเอียดดังนี้ครับ

![Options](images/ssl-option_update_rads.png)

**หมายเลข 1 Game Path**

กดปุ่ม Set ตรง Game Path เลือกที่อยู่ของเกม League of legends ที่ลงไว้ในเครื่อง
เข้าไปที่โฟลล์เดอร์ที่เราลง League of Legends ไว้
โดยปกติแล้วไฟล์จะอยู่ประมาณนี้

**ตัวเกมใหม่:** `C:\Program Files\GarenaLoLLCUTH\GameData\Apps\LoLLCUTH\Game\`

**ตัวเกมเก่า:** `C:\Program Files\GarenaLoLTH\GameData\Apps\LoLTH\Game\`

ในส่วนนี้แนะนำให้ใช้ตัวเกมใหม่ เนื่องจากตัวโปรแกรมรีเพลย์เริ่มไม่ซัพพอตตัวเกมแบบเก่าแล้ว
จากนั้นเลือก League of Legends.exe แล้วกด Open\*\* หากไม่เห็นไฟลล์ League of Legends.exe
ให้กดเปลี่ยนสกุลไฟลล์จาก LoL Launcher.exe ไปเป็น Any EXE ดูตามภาพข้างล่างนี้นะครับ

![Choose LoL Launcher.exe](images/find-lol.gif)

**หมายเลข 2 Replay Path** ให้เราเลือกโฟลเดอร์ที่เราต้องการจะเก็บไฟลล์รีเพลย์ไว้ครับ

**หมายเลข 3 Record Spectated Game**
หากต้องการจะอัดรีเพลย์ในตอนที่เราดูคนอื่นเล่นด้วยให้กดเปิดส่วนนี้ไว้นะครับ

**หมายเลข 4 Use RADS** ตรงนี้สำหรับใครที่เล่นเซิฟไทยหรือเล่นเซิฟของการีน่าให้กดปิดไปนะครับ แต่ถ้าใครที่เล่นเซิฟนอกเช่น อเมริกา, ญี่ปุ่น เป็นต้น ให้เปิดส่วนนี้ไว้นะครับ

## วิธีการอัด Replay LoL

สำหรับวิธีการอัดรีเพลย์ก็ไม่ยากนะครับ เพียงแค่เปิดโปรแกรม SkinSpoltLights ก่อนเข้าหน้าโหลดเกม ตัวโปรแกรมจะอัดรีเพลย์ให้เราอัตโนมัติเลยครับ เปิดค้างไว้ตลอดนะครับ

หลังจากจบเกมแล้วไม่ควรรีบปิดโปรแกรมทันทีนะครับ เนื่องจากหลังจากจบเกมโปรแกรมยังคงประมวลผลรีเพลย์เราอยู่นะครับ ควรรอสักพักหนึ่งก่อน จนชื่อรีเพลย์ของเราขึ้นชื่อตัวละครที่เราเล่นนะครับ โปรแกรมถึงจะประมวลผลเสร็จแล้ว

## ข้อควรรู้

บางครั้งหากพับโปรแกรมไป โปรแกรมจะไปอยู่ที่ลูกศรขวาล่างของหน้าจอนะครับ

![Programe in tray icon](images/tray.jpg)

## การดูรีเพลย์

รีเพลย์ต่างๆจะเรียงอยู่ด้านซ้ายนะครับ
กดเลือก Replay ที่เราต้องการจะดูจากนั้นกด Play replay
**\*\* หลังจากอัดรีเพลย์เสร็จใหม่ๆ ไฟลล์จะยังประมวลผลอยู่ จะดูได้ตอนที่ชื่อไฟลล์ปรากฏชื่อตัวละครที่เราเล่น**

![Replay list](images/replay-leftside.png)

เพียงเท่านี้เราก็สามารถอัดรีเพลย์ขณะเล่นเก็บไว้ดูทีหลังได้แล้วครับ
ขอให้มีความสุขกับการเล่นเกมนะครับ :D